14

Ahd. hwanne sive hwenne, mhd. wanne sive wenne (Graff 4, 1201, Benecke 3, 502, Grimm
Gramm. 3, 181 182) sunt simul interrogativa et relativa et significant modo quando ‘2 modo
quum. Luther in utroque sensu solo wenn usus est. Postea vero coeperunt wann ad interro·
gationem adhibere, nonnunquam etiam ad quum temporale exprimendum. Ad hoc tamen optimi
scriptores nostri non multum eo utuntur. In consuetudine est sic apud Germanos, qui spectant
in meridiem, ii autem, qui ad septentriones incolunt, solum wenn dicunt. Istud wenn (neque
enim de conditionali wenn loquor neque de eo, quod de actionibus repetitis usurpatur) non
construitur cum temporibus praeteritis, sed tantum cum praesente, futuro eoque perfecto, quod
respondet latino futuro exacto. Altera ex parte als et da (de causali da hic non agitur) sola
praeterita tempora patiuntur in hisque vice particulae wenn funguntur. Dicimus igitur τ Wir
werden reisen, wenn der Fruhling kommt, kommen wird, gekommen ist3 altera ex parte ε Als
vel da der Fruhling kam, gekommen war, reisten wir. Nostrum wahrend pro wenn et als
poni potest, si actio durat, admittitque omnia tempora aeque ac sobald als.

Latinum quum temporale cum omnibus temporibus conjungitur. Ejus modus est indicati·
vus , nisi imperfectum aut plusquamperfectum sequitur, quae conjunctivum vindicant. Haec
quidem nota sunt. Est autem, ubi conjunctivus imperfecti locum habere non possit, sed indica-
> tivus aut imperfecti aut perfecti necessarius sit, quae quidem res omnino neglecta est in gram-
maticis.

Conjunctivus imperfecti vel plusquamperfecti necessario ponitur, si quid prius vel orsum
vel confectum est, quam illud, quod sententia primaria enuntiat 'simulque antecedens actio causa
vel occasio consequentis est. Si igitur dicitur : Pater, quum domum redisset suosque videret,
magnopere gavisus est, patris reditus confectus suorumque visus orsus erat, quum gavisus est.
Sed etiam causa vel occasione non accedente, praesertim si enuntiatio, particulae quum adjuncta,
primum locum tenet, conjunctivum imperfecti et plusquamperfecti Romani adhibere consue·
verunt, velut: Quum proelium commissum esset, ingens tempestas coorta est. Iu ejusmodi
autem sententiis etiam indicativus invenitur et interdum juxta conjunctivum. Cic. de Fin. 2, 19
ξ 61 Num etiam ejus collega P. Decius, princeps in ea familia consulatus, quum se devoveret
et equo admisso in mediam aciem Latinorum irruebat, aliquid de voluptatibus suis cogitabat?
Quibuscum confer Tusc. Quaest. 2, 24 ξ 59 Fulgentes gladios hostium videbant Decii, quum
in aciem eorum irruebant. Liv. 30, 44 Itaque quum spolia victae Carthagini detrahebantur,
quum inermem jam ac nudam destitui inter tot armatas gentes Africae cerneretis, nemo ingemuit.
Varro de L. L. 6 ξ 95 p. 274 Speng. Id inceptum credo, quum non adesset accensus et nihil
intererat, quoi imperaret (cf. p. 11).

Sin autem enuntiatio, ad quam quum pertinet, exprimit aliquid, quod non prius factum est,
quam illud, quod enuntiatio primaria continet, indicativus aut imperfecti aut perfecti locum habet.
Imperfectum adhibetur, quum actio sententiae primariae et secundariae per idem temporis
spatium durat3 perfectum, quum illa non simul cum altera moratur, sed subito incidit citoque
praeterit. In enuntiatione primaria aut imperfectum est aut plusquamperfectum, quod, si altera
enuntiatio imperfectum habet, statum indicat rem perfectam subsecutum. Ad re'm illustrandam
quum maxime duo loci Caesaris accomodati sunt τ B. G. 6, 12 Quum Caesar in Galliam venit,
alterius factionis principes erant Haedui, alterius Sequani; ibid. 7, 6 Eo quum venisset, magna
difficultate adficiebatur. Factiones prius erant, quam Caesar venit, difficultas autem non prius
erat, quam venit, imo adventum secuta est. Sic etiam omnes eae sententiae sunt intelligendae,
quarum causa singularis regula inventa et inversio statuta est, ut : Vix veneram, quum vidi.

