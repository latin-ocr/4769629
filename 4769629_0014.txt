6

tota aestate obrutam oppletamque tenuit, tum recedit. Caes. B. C. 1, 46 Quum esset pugnatum
continenter horis quinque. Ibid. 47 Quinque horis proelium sustinuerunt. Ex altera parte Cic.
in Verr. 1, 10 ξ 28 Quum per eos ipsos dies, per quos causam Dio diceret, reperiretur ete.
Id. Ep. ad Att. 13, 33 ξ 4 Venit ad me, et‘quidem id temporis, ut retinendus esset (cf. Rudim.
Instit. 2, 292). Liv. 6, 39 Nonum annum jam adversus optimates sto. Eodem pertinet accusati-
vus adjectivi numeralis in constituendo mensis die, velut ante diem tertium Calendas pro die
tertio ante Calendas, eodem, ut videtur, accusativus post abhinc. Commemorare etiam possum,
quanquam 11011 multum huic argumento tribuo, alias linguas illam temporis distinctionem non
facere et in iis accusativum poni solere non modo quum interrogatur quam diu, sed etiam
quando. Nos dicimus : Die Nacht ist er gekommen, sicut Die ganze Nacht hat er gewacht‚
et pro abl. nocte Graeci ponunt acc. νύκτα (Herod. 1, 181), Indi naktam, Francogalli la nuit.
Et quum ipsum nonnunquam diuturnitatem temporis indicat locoque accusativi est, quod si fit,
nos praepositionem wahrend 011111 pronomine relativo possumus adhibere vel etiam conjunctionem
wahrend , prout quum adverbium vel conjunctio est. Ita quum usurpatum est in compluribus
locis, quos supra attuli, ut Multi anni sunt, quum ille in aere meo est. Longum illud tempus,
quum non ero, magis me movet quam hoc exiguum. In his accusativus quum non aliter se
habet quam annum apud Cic. de Off. 1, 1 ξ 1 Annum jam audis Cratippum.

Restat, ut de genere masculino, quod est in quum, pauca dicam. De eo non posse dubi-
tari, supra (p. 4.) demonstravi. Minus id nobis offensioni esset, si non consuessemus, quid esset
supplendum, quaerere, quotiescunque casus aliquis pronominis vel adjectivi adverbialiter usurpa-
tus est. Quanquam haec ratio improbanda mihi videtur, tamen ei hic indulgebo. Potest dici,
substantivum locus esse omissum, quod temporis quoque notionem habuisse constat, cf. postea
loci, interea loci, inde loci, ad id locorum, adhuc locorum (Haud Tursell. 3, 361 4173 Rudim.
Instit. 2, 316). Malim tamen, si modo quidquam supplendum est, supplere diem, quae vox
saepissime significat tempus neque solum tum, quum generis feminini est. Aptissimum exemplum
offert Cic. Divin. in Caecil. 13 ξ 41 Illius temporis mihi venit in mentem, quo die, citato reo,
mibi dicendum sit. Quo die hic esse positum pro quo tempore in ejusque locum et quum et
quo posse substitui manifestum est. Cf. Cic. ad Fam. 7, 3 ξ 1 Solet in mentem venire illius
temporis, quo proxime fuimus una. Variatio substantivi dies et tempus in illo loco eadem est,
quae in 1100 : Nulla causa est, quam ob rem hoc faciam. Quae dixi de forma ac vi particulae
quum, eadem pertinent ad composita, quorum prior pars est quom vel cum. Sunt autem quo-
niam, quondam, quomque sive cunque, unquam, quae singula perlustrabo.

Quoniam conflatum est ex quom et jam, servata antiqua forma quom mutatoque m in n.
Eodem modo, id quod Corssen (Kr. Beitr. p. 263) non debuit addubitare, m in n conversum
est in ndnus. Etenim ex novem primum novimus, ut septimus ex septem, decimus ex decem,
deinde ex novimus nssmus factum est, ut momentum ex movimentum, postremo m in n transiit.
Postquam autem quom et jam sic in unam vocem coaluerunt, novum haec induit sensum et
nonnihil differt a quom vel quum jam. Interdum autem primitivam temporis notionem servavit,
ut Cic.-pro Leg. Man. 8 ξ 20 Quoniam de genere belli dixi, 1111110 110 magnitudine pauca dicam.
Η10 valet postquam jam (cf. Festus p. 261 Mun).

Quondam est pro quomdam ut quendam pro quemdam, servavitque formam quom, sieut
quoniam. Est accusativus, et pertinet ad quidam quemadmodum quom ad qui. Propria ejus
significatio est quodam tempore.

