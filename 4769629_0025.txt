17

indicativus omnino respuatur. Plurima vero, quae huc trahuntur, alio pertinent, i. e. in regionem
quum temporalis. Facillime id intelligitur, si loco conjunctionis quum ponimus postquam, quod
alias quoque saepissime fieri potest, nosque dicimus nachdem. Hujusmodi exempla sunt :
Plaut. Capt. 5, 1, 1 Jovi disque ago gratias merito magnas, quom te reducem tuo patri red·
diderunt, quomque ex miseris plurimis me exemerunt, quae adhuc te carens, dum hic fui,
sustentabam, quomque hunc conspicio in potestate nostra, quomque haec repertast fides firma
nobis. Cic. ad Fam. 13, 24 ξ 2 Tibi maximas gratias ago, quum tantum literae meae potuerunt.
Ibid. 9, 14 ξ 3 Gratulor tibi, quum tantum vales apud Dolabellam. Id. pro Mil. 36 ξ 99 Te
quidem, quum isto animo es, satis laudare non possum. Id. ad Fam. 11, 2 ξ 1 Haec profecto,
quum (Orell. quoniam) istum anirnum habes, in optimam partem accipies. Ibid. 15, 14 ξ 3
ld quum (Orell. quoniam) non accidit, utemur bono literarum. Ibid. 16, 12 ξ 6 Tu, quum
(Orell. quoniam) eo tempore mecum esse non potuisti, quo ego maxime operam et fidelitatem
desideravi tuam, cave festines Id. Phil. 14, 11 ξ 30 Quam fidem quum (Orell. quoniam) diffi-
cillimo rei publicae tempore secuti sunt, eos nunquam oportebit consilii sui paenitere. Id. de
Off. 3, 12 ξ 51 Vendo meum (frumentum) non pluris quam ceteri, fortasse etiam minoris, quum
major est copia. Plaut. Trin. 5, 2, 46 Quom ille itast, ut eum esse nolo , id crucior. Id. Men.
2, 2, 29 Εἰ mihi, quom nihil est, qui illic homini dimminuam caput. Terent. Andr. 3, 5, 1ss
Ei mihi, quom non habeo spatium, ut de te sumam supplicium, ut volo. Cic. pro Quinct. 20
ξ 65 Quod quum ita est (Orell. sit), ex edicto bona possessa non sunt. Contra codicum auctori·
tatem nihil in his mutaverim. Neque enim putandum est, quemquam tam perversum vel negligentem
fuisse, qui, si invenisset verba: Quod quum ita sit, hoc sit in est converteret. Ubi perfectum est,
nos facilius quum, sic cum indicativo constructum, comprehendimus, major nobis exsistit difficultas,
ubi praesens est, quanquam ratio est eadem. Atque nihil differt a postquam in hisce locis :
Liv. 21, 13 Postquam nec ab Romanis vobis ulla spes est, nec vestra jam aut arma vos, aut
moenia satis defendunt, pacem affero ad vos magis necessariam, quam aequam. Plaut. Capt. 3,
1, 27 Abeo ab illis, postquam video me sic ludificarier. Tertius post hunc versus in editione
Basil. an. 1523 sic legitur ε Nunc redeo inde, quom me ibi video ludificarier. Si scriptura
quom pro quoniam recta sit, opportunum hoc opinioni meae adminiculum esse possit.

Jam dicendum est de illo quum, quod reddere solemus nostro dadurch dasS, indem. Ita
si quum usurpatum est, utrumque verbum sententiae primariae et secundariae idem habet tem-
puS, eundem modum, fere semper etiam eandem personam. Quod autem utrumque verbum
semper ejusdem est temporis, id per se ipsum indicio est, causale illud quum revera esse non posse,
siquidem causa est antecedens, effeetus consequens. Eo potius judicium factum explanatur
ambaeque enuntiationes exprimunt aliquid, quod, dicentis quidem sententia, et tempore et
sensu congruit. Cic. in Verr. 5, 37 ξ 96 Quum in portum dico, in urbem dico. Id. pro Roscio
Am. 19 ξ 54 Concedo tibi, ut ea praetereas, quae, quum taces, nulla esse concedis. Ibid. 21
ξ 58 Quum hoc modo accusas, nonne hoc palam dicis etc. Id. in Pis. 7 ξ 14 Quae quum
reprehendis, ostendis, qualis tu, si ita forte accidisset, fueris illo tempore consul futurus. Id. de
Fin. 3, 2 ξ 9 Praeclare facis, quum et eorum memoriam tenes, quorum uterque tibi testamento
liberos suos commendavit, et puerum diligis. Plaut. Mostell. 3, 2, 25 Amice facis, quom me
laudas. Id. Mil. Glorios. 4, 2, 78 Facis nune, ut te facere aequomst, quom, quae illaec volt,
eadem tu vis. Id. Mostell. 1, 3, 12 Quin tu te exornas moribus lepidis, quom lepida tute es.
Cic. ad Herenn. 4, 50 ἓ 63 Bene facitis, quum venitis. Id. in Cat. 1, 8 ξ 21 De te autem quum
quiescunt, probant, quum patiuntur, decernunt, quum tacent, clamant. Terent. Andr. Prol. 18

3

