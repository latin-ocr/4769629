9

pronomen relativum est. Corn. Nep. Ag. 3 Iis locis manum conseruit, quibus plus pedestres
copiae valerent. Cic. ad Fam. 7, 30 ξ 1. Fuit (Caninius) mirifica vigilantia, qui suo toto con·
sulatu somnum non viderit. Id. de Or. l, 18 ξ 82 Namque egomet, qui sero ac leviter graecas
literas attigissem, tamen cum pro consule in Ciliciam proficiscens venissem Athenas, complures
tum ibi dies sum propter navigandi difficultatem commoratus. Facile invenies eandem omnino
esse rationem utrarumque sententiarum.

Conjunctivus etiam adhibetur, quum esse vel simile verbum, sive addito sive omisso sub-
stantivo tempus, antecedit, et dicitur fuit tempus quum vel fuit quum. Est idem, qui ponitur
post sunt homines qui, vel sunt qui. Varro de R. R. 3, 11 Fuit tempus, quum rura colerent
homines neque urbem haberent. Cic. de Or. 1, 1 ξ 1 Fuit, quum mihi quoque initium requi-
escendi atque animum ad utriusque nostrum praeclara studia referendi fore justum et prope
ab omnibus concessum arbitrarer. Neque mirum est, si, antecedente pronomine quidam, legimus
apud Ciceronem de Inv. 1, 2 ξ 2 Fuit quoddam tempus , quum in agris homines passim
bestiarum modo vagabantur et sibi victu fero vitam propagabant. Idem enim dicit de Fin. 5,
14 ξ 38 Sunt bestiae quaedam, in quibus inest aliquid simile virtutis. Etiam in hoc quum
congruit cum pronomine relativo, quod conjunctivus semper post illud invenitur, si sententia
antecedens negativa est. Cic. pro Mur. 38 ξ 82 Qui locus est, quod tempus, qui dies, quae nox,
quum ego non ex istorum insidiis ac mucronibus non solum meo, sed multo etiam magis divino
consilio eripiar atque evolem‘? Cum hoc loco confer Cic. de Or. 1, 2 ἓ 7 Quis est, qui, si cla-
rorum hominum scientiam rerum gestarum vel utilitate vel magnitudine metiri velit, non ante-
ponat oratori imperatorem ‘2 ¹

Jam enumerabo substantiva et adverbia, quae quum antecedere solent, et unicuique
eorum unum vel plures locos addam.

a) Substantiva usitatissima sunt:

Tempus, memoria, saeculum, annus, dies, nox. De his jam ante (p. ὃ) complures locos
attuli, quibus adjicio Cic. pro Mil. 26 ξ 69 Erit, erit illud profecto tempus et illucescet aliquando
ille dies, quum tu et amicissimi benevolentiam et gravissimi hominis fidem et unius post homines
natos fortissimi viri magnitudinem animi desideres. Id. pro Dom. 35 ξ 93 Si mihi ante haec durissima
rei publicae tempora nihil unquam aliud objectum nisi crudelitas mea unius temporis, quum a patria
perniciem depuli, quid? me huic maledicto utrum non respondere an demisse respondere decuit?
Id. de Off. 1, 10 ξ 31 Incidunt saepe tempora, quum ea, quae maxime videntur digna esse
justo homine eoque, quem virum bonum dicimus, commutantur fiuntque contraria. Id. ad Att. 3, 3
Utinam illum diem videam, quum tibi agam gratias! Caes. B. G. l, 40 Factum ejus hostis
periculum patrum nostrorum memoria, quum, Cimbris et Teutonis a C. Mario pulsis, non mino-
rem laudem exercitus quam ipse imperator meritus videbatur. Cic. pro Dejot. 6 ξ 17 Ego me
hercules, Caesar, initio, quum est ad me ista causa delata, Phidippum medicum, servum regium,
qui cum legatis missus esset, ab isto adolescente esse corruptum, hac sum suspicione percussus etc.
Caes. B. G. 6, 24 Ac fuit antea tempus, quum Germanos Galli virtute superarent. Tempus supplen—
dum est in his : Cic. de Or. 1, 1 ξ 1 Ac fuit, quum mihi quoque initium requiescendi . . . fore
justum et prope ab omnibus concessum arbitrarer. Liv. 7, 32 Fuit, quum hoc dici poterat. Cic. pro

Cluent. 30 ξ 82 Anni sunt octo (suppl. tempus), quum ista causa in ista meditatione versatur.
2

