15

Non alienum erit, id genus exempla aliquot, in quibus quum, prout res postulat, modo
cum imperfecto modo cum perfecto indicativi constructum est, colligere.

Exempla imperfecti : Cic. ad Fam. 3, 13 ξ 2 Quum haec scribebam, censorem jam te esse
sperabam. Corn. Nep. Att. 9 Quae quum faciebat, nemo eum temporis causa facere poterat
existimare. Plaut. Amph. 1, 1, 45 Nam quom pugnabant illi maxume, ego fugiebam maxume.
Liv. 35, 8 Quum haec in Hispania gerebantur, comitiorum jam appetebat dies. Id. 36, 5 Quum
haec Romae agebantur, Chalcide Antiochus, ne cessaret per hibernorum tempus, partim ipse
sollicitabat civitatium animos mittendis legatis, partim ultro ad eum veniebant. Cic. ad Fam. 1, 1
ξ 1 Res agitur per eosdem creditores, per quos, quum tu aderaS, agebatur. Id. Tusc. Quaest.
2, 24 ξ 59 Fulgentes gladios hostium videbant Decii, quum in aciem eorum irruebant. Id. ad
Fam. 12, 6 ξ 2 Res, quum haec scribebam, erat in extremum adducta discrimen. Non aliter
intelligendi sunt hujusmodi loci : Cic. in Verr, 5, 62 ξ 162 Caedebatur virgis in medio foro
Messanae civis Romanus, quum interea nullus gemitus, nulla vox alia illius miseri inter dolorem
crepitumque plagarum audiebatur, nisi haec : Civis Romanus sum. Ibid. 1, 6 ξ 17 Nulla nota,
nullus color, nullae sordes videbantur his sententiis allini posse, quum iste repente ex alacri ”
atque laeto sic erat humilis atque demissus, ut etc. Ibid. 5, 34 ξ 88 Evolarat jam e conspectu
fere fugiens quadriremis, quum etiam tum ceterae naves uno in loco moliebantur. Liv. 25, 24
J am mille armatorum ceperant partem, quum ceterae admotae pluribusque scalis in murum
evadebant. Id. 35, 2 Nondum ab Roma profectus erat C. Flaminius praetor, quum haec in
Hispania gerebantur. Quater videmus in enuntiatione principali plusquamperfectum logicum,
quod, uti jam supra dictum est, indicat statum, qui rem perfectam subsecutus est. Facile aliud
verbum invenitur, cujus imperfectum in locum illius plusquamperfecti substituatur. Pro res
erat in extremum adducta discrimen, Jam evolarat quadriremiS, jam mille armatorum ceperant
partem, nondum ab Roma profectus erat Flaminius, potest dici: Res erat in extremo discrimine,
jam quadriremis aberat, jam mille armatorum tenebant partem, etiam tum Romae erat Flaminius.
Ab hac parte discedere non possum, quin hujusmodi locum afferam, ubi quum contra regulam
sequitur conjunctivus. Cic. Ep. ad Att. 15, 13 ἓ 7 Haec quum scriberem, tantum quod existi·
mabam ad te orationem esse perlatam. In loco plane simili, supra allato ex Epist. ad Fam. 3, 13

ξ 2 est quum scribebam.
Exempla perfecti ε Caes. B. G. 6, 12 Quum Caesar in Galliam venit, alterius factionis

principes erant Haedui, alterius Sequani. Cic. ad Fam. 9, 7 ξ 1 Coenabam apud Sejum, quum
utrique nostrum redditae sunt a te literae. Liv. 22, 1 Jam ver appetebat, quum Hannibal ex
hibernis movit, cf. cum hoc loco supra citatum ex Liv. 35, 8 Quum haec in Hispania gereban-
tur, comitiorum jam appetebat dies. Cic. de Republ. 1, 12 ξ 18 Dixerat hoc ille, quum puer
nuntiavit venire ad eum Laelium. Id. pro Mur. 28 ξ 58 Bis consul fuerat P. Africanus et duos
terrores hujus imperii, Carthaginem Numantiamque, deleverat, quum accusavit L. Cottam.
Liv. 24, 29 Dies haud ita multi intercesserant (alii intercesserunt, quod falsum), quum ex Leon—
tinis legati, praesidium finibus suis orantes, venerunt. Plerumque hae sententiae ita comparatae
sunt, ut enuntiatio incipiens a quum sequatur alteram praecipuamque vim accipiat adverbiis
temporis adjectis, quae subitum et improvisum aliquid exprimunt. Id ubi non fit, haud magno
discrimine dicitur ε Quum profecti sunt, nox erat, nondum illuxerat, vel nox erat, nondum illuxerat,
quum profecti sunt.

Fit etiam, ut quum conjungatur cum perfecto indicativi enuntiatioque primaria et ipsa hoc
tempus secum habeat. Tum ambae actiones in idem temporis momentum incidunt vel altera

