12
te audeo praestanti prudentia virum nec confirmare maximi aninn' hominem. Corn- Nep. Dat. 3.
Thyum, hominem maximi corporis terribilique facie . . . optima veste texit.

Atque adeo Romani variandi causa post tum quum conjunctivo imperfecti plus solito tribuisse
videntur. Etenim post tum quum conjunctivus imperfecti non usitatior est quam indicativus-
imperfecti post conjunctionem quum. quue simul documento est, Romanos ipsos discrimen
statuisse inter adverbium quum et inter conjunctionem quum.

Quum — tum sive tunc. Est eadem inversio, quae fit, quando pronomen demonstrativum
relativo postponitur, ut sententiae primariae praecipua vis tribuatur. Cic. ad. Fam. 14, 3 ξ 4
Quum inimici nostri venire dicentur, tum in Epirum ibo. Ibid. 16, 12 ξ 6 Si valebis, quum
recte navigari poterit, tum naviges. Id. in Verr. τ’), 10 ξ 27 Quum rosam viderat, tum incipere
ver arbitrabatur. Liv. 21, 18 Quum senatus datus esset . . . tum ex Carthaginiensibus unus.
Plerumque autem quum — tum ita usurpatur, ut duae res vel actiones conveniant, plus tamen
ponderis alteri tribuatur, scilicet ei, quae ad tum pertinet. Est enim enuntiatio principalis.
Si igitur Cic. ad Fam. 14, 3 ἓ 2 dicit ε Quum dolore conficior, tum etiam pudore, hoc nihil
aliud est quam τ Quo tempore dolore conficior, eo etiam pudore, i. e. eodem tempore dolore et
etiam pudore conficior, vel simul dolore, simul etiam pudore conficior. Posterius hoc tantum
differt, quod magnitudinem doloris et pudoris aequat neque pudorem dolore esse majorem
exprimit. Memorabile et ex re mea est, apud Livium 3, 50 pro tum esse simul : Immixti
turbae militum togati quum eadem illa querendo . . . simul profligatam jam rem nuntiando
Romae esse . . . perpulerunt, ut ad arma conclamaretur. In hujusmodi sententiis quum saepe
cum conjunctivo construi notum est. Quod fit, si et primaria et secundaria enuntiatio suum
quaeque verbum habet, et altera alteri ita opponitur, ut prior generale, posterior singulare quid
ejusdemque generis exprimat. Nostrum zwar — aber et latinum etsi — tamen (cf. Cic. Ep. ad
Fam. 3, 9 ξ 2) fere idem valent. Cic. pro Mur. 27 ξ 56 Quae quum sint gravia, tum illud

acerbissimum est, quod etc. Id. ad Fam. 9, 14 ξ 4 Quum te semper tantum dilexerim, quan-
* tum tu intelligere potuisti, tum his tuis factis sic incensus sum, ut nihil unquam in amore fuerit
ardentius. Id. de Off. l, 2 ξ 4 Quum multa sint in philosophia et gravia et utilia accurate
copioseque a philosophis disputata, latissime patere videntur ea, quae de officiis tradita ab illis
et praecepta sunt. Id. pro Sest. 1 ξ 2 In quo quum multa sint (Orell. sunt) indigna, tum nihil
minus est ferendum quam quod ete. Id. de Nat. Deor. l, 1 Quum multae res in philosophia
nequaquam satis adhuc explicatae sint, tum perdifficilis, Brute, quod tu minime ignoras, et
perobscura quaestio est de natura deorum. Id. Lael. 7 ξ 23 Quum plurimas et maximas com-
moditates amicitia contineat, tum illa nimirum praestat omnibus, quod bonam spem praelucet in
posterum nec debilitari animos aut cadere patitur.

Nuper quum. Cic. de Or. 3, 61 ξ 229. Ego vero esse jam judico et tum judicavi, quum
me consule in senatu causam defendit Africae nuperque etiam magis, quum pro Bithyniae
rege dixit. Id. ad Att. 1, 4 ξ 1 Nuper quidem, quum jam te adventare arbitraremur, repente
abs te in mensem Quintilem rejecti sumus. Liv. 28, 42 In eodem terrore erimus, in quo nuper
fuimus, quum Hasdrubal in Italiam transcendit.

Olim quum. Cic. ad Fam. 7, 24 ξ 1 Olim, quum regnare existimabamur, non tam ab
ullis quam hoc tempore observor a familiarissimis Caesaris omnibus praeter istum. Plaut. As. l, 3,
53 Longe aliam, inquam, praebes nunc, atque olim, quom dabam. Terent. Andr. 3, 3, 13
Alium esse censes nunc me atque olim, quom dabam‘? Id. Phorm. ὃ, 8, 19 Olim quom honeste
potuit, tum non est data3 nunc viduam extrudi turpest.

