7

Quomque supra (p. 1) vidimus in omnibus inscriptionibus antiquissimis esse. Ex illa forma
provenit cumque, cunque. Est et ipsum accusativus, pertinens ad quisque , et significat quoque
tempore. Fere semper adhaeret pronominibus vel adverbiis relativis , quibus notionem attribuit
universitatis. Sunt quicunque, utercunque, qualiscunque, quantuscunque, quotuscunque, quot-
cunque, quandocunque, quum. . cunque (Lucr.2, 114), quomodocunque, quocunque, ubicunque,
undecunque, utcunque. Valet idem quod nostrum immer et anglicum ever, et quicunque respon-
det nostro wer immer, anglico whoever. Graeci quoque ἆεί eodem modo cum pronomine
relativo junxerunt. Plato Gorg. 480 C. καὶ των ἄλλων ὃς ἂν ἀεὶ τῶν φίλων τυγχάνῃ ἀδικῶν.
Theaet. 146 A. Ὁ δὲ ἄμαρτων staff* ος ἂν ἀεὶ ἁμαρτάνῃ, ibid. 197 D. ἡν ἂν αἐὶ ἐθέλῃ. Gunque‚
id quod in quomodocunque jam vidimus, non raro uno vel pluribus verbis a relativo est separa-
tum (cf. Neue Lat. Formenl. 2, 176, Hand Tursell. 2, 175, Ferd. Schulz Gramm. ἓ 89) atque
in vetustissimis titulis (v. p. 1) saepe etiam tum, quum pronomen relativum proxime praecedit,
intervallo ab eo sejunctum apparet. Viri docti igitur, si veram hujus adverbii naturam per-
spexissent, non tantas difficultates, credo, invenissent in iis locis, in quibus adverbium cunque
vel sine vocabulo relativo se ostendit vel cum eo connecti non potest. Hujusmodi exempla
sunt Hor. Carm. 1, 32 Ο decus Phoebi et dapibus supremi grata testudo Jovis, o laborum
dulce lenimen, mihi cunque salve rite vocanti. Lucr. 5, 312 Denique non monimenta virum
dilapsa videmus ‘2 Quaerere proporro sibi cunque senescere credas. Id. 2, 20 Pauca videmus
esse opus omnino, quae demant cunque dolorem. Id. 3, 549 Velut aures atque oculi sunt atque
alii sensus, qui vitam cunque gubernant. Id. 6, 84 Sunt tempestates et fulmina clara canenda,
quid faciant, et qua de causa cunque ferantur. Qua de causa hic interrogativum esse nulloque
modo cum adV. cunque posse conjungi manifestum est. Omnino sic est intelligendum, ut quo-
que tempore in Cic. Divin. 2, 9 ξ 24 Sin autem certum est, quid quaque de re quoque tempore
futurum sit, quid est quod me adjuvent haruspices, quum res tristissimas portendi dixerunt?

Quomquam vel cunquam non repperi, attamen has formas adverbio unquam subesse certum
mihi videtur. Cunquam amisit c, quemadmodum ubi (cf. si-cubi), unde (cf. si-cunde), utrum
(cf. ionic. κότερον). Descendit a quisquam et significat quoquam vel potius ullo tempore. Quae
origo causa est, cur in sententiis vel negativis vel universe ac dubitanter affirmantibus locum
habeat sicut quisquam. Cic. Tusc. Quaest. 1, 41 ἓ 99 Nec enim cuiquam bono mali quicquam
evenire potest nec vivo nec mortuo, nec unquam ejus res a dis immortalibus neglegentur. Id.
in Verr. 2, 6 ξ 17. Non recuso, quin ita me audiatis, ut, si cuiquam generi hominum sive
Siculorum sive nostrorum civium, si cuiquam ordini sive aratorum sive pecuariorum sive
mercatorum probatus sit, si non horum omnium communis hostis praedoque fuerit, si cuiquam
denique ulla in re unquam temperaverit: ut vos quoque ei temperetis. Id. pro Cael. 5, ς 12
Neque ego unquam fuisse tale monstrum in terris ullum puto. Id. in Verr. 5, 2 5 5 Nos enim
nihil unquam prorsus audivimus. Id. de Harusp. Resp. 17 ς 37 Quod quidem sacrificium ante P.
Clodium nemo omni memoria violavit, nemo unquam adiit. Id. Cat. Maj. 19 ξ 69 Nee praeteritum
tempus unquam revertitur nec quid sequatur sciri potest. Id. de Nat, Deor. 1, 41 ξ 116 An quic·
quam eximium potest esse in ea natura, quae sua voluptate laetans nihil nec actura sit unquam neque
agat neque egerit‘? Id. Ep. ad Fam. 5, 21 ἓ 2 Ego enim is sum, qui nihil unquam mea potius
quam meorum civium causa fecerim. Caes. B. G. 1, 41 Se. neque unquam dubitasse neque q
timuisse. Ibid. 3, 28 Morini Menapiique supererant, qui in armis essent neque ad eum unquam
legatos de pace misissent. Ibid. 5, 17 Neque post id tempus unquam summis nobiscum copiis
hostes contenderunt. Corn. Nep. Milt. 5 Nulla unquam tam exigua manus tantas opes prostravit.

