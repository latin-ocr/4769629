Nulla est linguae latinae particula, cujus usus sit frequentior magisque varius, nulla, quae
et docentibus et discentibus plus exhibeat difficultatis, quam particula quum. anue ipsa causa
est, cur rem toties ab aliis tractatam recolere coner. Fortasse mihi continget, ut difficultates
vel obscuritates aliquas levem vel tollam, idque satis magnum mihi pretium erit laboris sero
suscepti.

Primum dicam de forma et vi particulae, deinde de usu ejus syntactico.

Non potest dubitari, quin forma ejus antiquissima quom fuerit, unde postea quum vel cum
factum sit. Id praecipue cognoscitur ex inscriptionibus latinis , quarum vetustissimae constanter
quom servant. Cf. Mommsen Inscr. Lat. Tit. 196, 9 18; 198, 32 70 713 2(Ὀ, 53 63 79 87 88;
205, 1 183 206, 1 15 117 151 161. Ut quom, ita etiam quomque, adjectum ad pronomina
relativa, in illis vetustissimis inscriptionibus se ostendit : Queiquomque i. e. quicunque 197, 53
200, 503 202, 2 19 22; 205, 2, 53; 206, 17 98 151, quei quomque, cum intervallo scriptum,
198, 68; 200, 8 33 35 84; 205, 2 14; quae quomque 198, 673 quemquomque 206, 323 quem
quomque 603, 103 quod . . . quomque 205, 1 23 quo quomque (abl.) 205, 2, 23 quei quom-
que (plur.) 198, 4 6 47 3 queiquomque 200, 283 203, 63 206, 51 83; quos quomque 202, 2, 7 103
quibus quomque 198, 683 quoquomque (adv.) 205, 1, 16; quo quomque 206, 44. Primum cum
exsistit in lege J ulia municipali (tit. 206) , quae cadit in annum 709 U. G. , ubi legitur (150)
„tum , cum ea res consuleretur“, et praecedens tum prima causa illius immutationis fuisse
videtur.

Forma cume, quae est in carmine Saliari (Bergk p. 12), certe vetustate quom non aequat.
Ε videtur affixum esse, ut in tame (Fest.p.360Mu11.); quomodo autem sit explicandum, ego non
magis certe scio, quam alii. Id autem memorabile est, tale e adjectum habere etiam umbr.
pune (Aufrecht et Kirchhoff l, p. 161) et german. hwanne (Graff 4, 1201), quae et forma et
sensu latino quum respondent.

Utra scriptura, quum an cum, nobis sit praeferenda , difficile est dijudicatu. Quae veteres
grammatici inter se repugnantia de ea re dixerunt, conferre nolo. Cujus ea scire interest, sum-
mam eorum in L. Schneideri grammatica latina 1, p. 337 inveniet. Equidem probo quum,
quod non solum legentium commodum suadet, qui eo, ne illud cum praepositione cum misceant,

prohibentur, sed vocabuli origo et analogia, quae ab e0, qui cum scribit, postulat, ut idem scribat
1

